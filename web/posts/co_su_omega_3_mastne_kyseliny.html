<!DOCTYPE html>
<html lang="sk">     
  <head>         
    <meta charset="utf-8">      
    <title>Zdravý život</title>
  </head>    
  <body>
    <div class="entry-content">
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">V odborných článkoch v časopisoch sa často skloňuje slovné spojenie omega 3 mastné kyseliny. Mnohí však nevedia o čo ide, na čo sú dobré pre zdravie a kde sa vlastne omega 3 mastné kyseliny nachádzajú. Ak patríte k nim, čítajte ďalej.
    </div>
    <h3 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 26px; font-weight: normal; line-height: 30px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">História omega 3 mastných kyselín
      </span></h3>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Asi si myslíte, že omega 3 mastné kyseliny sú „výmysel“ posledných rokov, mýlite sa. Prvé poznatky o vplyve týchto kyselín na kardiovaskulárny systém priniesol výskum už v roku 1956. Ten dokázal súvis medzi nedostatkom mastných kyselín a častejším výskytom aterosklerotických zmien. Výskum hovoril aj o možnom vzťahu medzi omega 3 a infarktom myokardu, ale aj ischemických ochoreniach srdca.
    </div>
    <h3 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 26px; font-weight: normal; line-height: 30px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">Čo sú mastné kyseliny
      </span></h3>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">V biochémii sa mastné kyseliny označujú ako vyššie monokarboxylové kyseliny. Delia sa podľa rôznych kritérií, podľa dĺžky reťazca či podľa nenasýtenia. Ako prvý ich izoloval chemik M. E. Chevreul v roku 1818. Nenasýtené mastné kyseliny sú napríklad kyselina kaprylová, kaprinová, laurová, palmitová, arachová... Omega 3 kyseliny sú však dôležité pre tvorbu prostaglandínu, čo je látka, ktorá reguluje rozširovanie ciev.
    </div>
    <h3 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 26px; font-weight: normal; line-height: 30px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">Kde sa omega 3 nenasýtené mastné kyseliny nachádzajú
      </span></h3>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Tieto kyseliny vo väčšom množstve nájdeme v rybách a kôrovcoch, tofu, mandliach, vlašských orechoch a v niektorých rastlinných olejoch, napríklad ľanovom či repkovom. Až 1,8 gramu omega 3 kyselín nájdete v 100 gramoch lososa, 1,7 gramu v ančovičkách, 1,4 gramu má sardinka s kosťou, samozrejme, v 100 gramoch, 1,2 gramu má nakladaný atlantický sleď, 1 gram nájdete v 100 gramoch atlantickej makrele, 0,7 gramu je v 100 gramoch tuniaka bieleho, treska má v 100 gramoch asi 0,4 gramy týchto kyselín. V ustrici je asi 0,5 gramu a v hrebenatke 0,3 gramu.
    </div>
    <h3 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 26px; font-weight: normal; line-height: 30px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">Aký majú omega 3 mastné kyseliny vplyv na zdravie
      </span></h3>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Omega 3 mastné kyseliny 
      <span style="font-family: inherit; font-weight: bold;">podporujú imunitný systém
      </span>, čím znižujú riziko infekcií, 
      <span style="font-family: inherit; font-weight: bold;">znižujú hladinu „zlého“ cholesterolu
      </span>, znižujú tak aj riziko kôrnatenia ciev či riziko aterosklerózy. Pomáhajú aj 
      <span style="font-family: inherit; font-weight: bold;">znižovať krvný tlak
      </span>, pomáhajú predchádzať vzniku krvných zrazenín, a teda aj mŕtvici.
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Omega 3 mastné kyseliny 
      <span style="font-family: inherit; font-weight: bold;">pozitívne vplývajú aj na liečbu cukrovky
      </span> či artritídy, kedy potláčajú zápaly, ale zmierňujú aj rannú stuhlosť kĺbov. Vedci zistili aj pozitívny vplyv na nervovú sústavu, ale aj na zrak. Najmä tehotné ženy užívaním omega 3 mastných kyselín 
      <span style="font-family: inherit; font-weight: bold;">zabezpečia dobrý vývoj plodu, hlavne jeho mozgu a očí.
      </span>
    </div>
    <p> 
    </p>
    <figure style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto; white-space: pre-wrap; width: 700px; word-wrap: break-word;">
      <div style="clear: both; float: right; font-family: inherit; font-size: 14px; line-height: 20px; margin: 0px 0px 30px 40px; text-align: center; width: 400px;">
        <img style="border: 0px; cursor: pointer; max-height: 400px; max-width: 400px;" src="https://scontent-vie1-1.xx.fbcdn.net/v/t31.0-8/p720x720/12711093_232616680413225_5015638159993218055_o.jpg?oh=bbf7dfe7ae1e11ce4f577aefaab0bb3c&amp;oe=5978C2B9" alt="" /><br />
        <div style="color: #90949c; font-family: inherit; line-height: 18px; margin: 0px auto; padding-top: 16px; width: auto;">Kapsule s rybím olejom
        </div>
      </div>
    </figure>
    <p> 
    </p>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">
      <a style="color: #365899; cursor: pointer; font-family: inherit; text-decoration-line: none;" href="https://l.facebook.com/l.php?u=http%3A%2F%2Fwww.zelenyzivot.sk%2FOmega-3-Rybi-olej-c23_0_1.htm%3Fa_aid%3D5551fa25d8bf9%26a_bid%3De470c965&amp;h=ATPxU8v1ilXoRPxTlh4GzV9STx77fDn4oqs2Ca1nSVLu7Rw2WN5dJei9HO5sMRypOD4kTyBYIfHoPPHZGGe8C5akMdpoemJeKX5gbc_W3mLkJDTX_yxyj4o5s4YH5OcNWM8&amp;s=1" target="_blank" rel="nofollow noopener">Omega 3</a> nenasýtené mastné kyseliny 
      <span style="font-family: inherit; font-weight: bold;">majú priaznivé účinky aj pri astme, lupienke, chorobách obličiek, ale aj pri rakovine
      </span>. V neposlednom rade omega 3 zlepšujú aj kvalitu pleti.
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Odborníci odporúčajú 
      <span style="font-family: inherit; font-weight: bold;">konzumovať ryby
      </span> s vysokým obsahom omega 3 
      <span style="font-family: inherit; font-weight: bold;">minimálne dvakrát do týždňa
      </span>. Okrem omega 3 obsahujú aj minerálne látky ako železo, zinok, jód či vápnik.
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Zaradiť ryby do jedálnička nie je náročné, vyskúšajte šaláty z rýb, nátierky, ale aj grilované, údené či inak tepelne upravené ryby.
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Výskum nenasýtených mastných kyselín ešte ani zďaleka nie je na konci. Len postupne sa dozvedáme priaznivé účinky týchto kyselín na ľudský organizmus. Konzumovaním omega 3 predídete mnohým chorobám.
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">V podobe
      <span style="font-family: inherit; font-weight: bold;"> výživového doplnku ho nájdete 
      </span>v obchode 
      <a style="color: #365899; cursor: pointer; font-family: inherit; text-decoration-line: none;" href="https://l.facebook.com/l.php?u=http%3A%2F%2Fwww.zelenyzivot.sk%2FOmega-3-Rybi-olej-c23_0_1.htm%3Fa_aid%3D5551fa25d8bf9%26a_bid%3De470c965&amp;h=ATP8t0qDGUg3tKLru-RPXBT_5l0qs58tVJWbLp8gbjM2f8gdMAZVKjbxsnuxXOtguFOSL-d7fidWVLf5ySUsti81ff0vWEla0bdoUYHYI0QkLn54mKr8Kj5HxwenUHHa5ac&amp;s=1" target="_blank" rel="nofollow noopener">
        <span style="font-family: inherit; font-weight: bold;">Zelený život
        </span></a>. Omega-3 Forte je koncentrovaný produkt, ktorý obsahuje 1000mg rybieho oleja s obsahom 33% EPA a 22% DHA mastných kyselín v jednej kapsule. Teda už 
      <span style="font-family: inherit; font-weight: bold;">jedna kapsula denne je dostačujúca
      </span> na dosiahnutie priaznivých účinkov omega-3 mastných kyselín. V porovnaní s viacerými produktami, ktoré sú k dispozícii 
      <span style="font-family: inherit; font-weight: bold;">na slovenskom trhu
      </span> a ktoré 
      <span style="font-family: inherit; font-weight: bold;">typicky
      </span> obsahujú 
      <span style="font-family: inherit; font-weight: bold;">18% EPA a 12%
      </span> DHA mastných kyselín, výrobok 
      <span style="font-family: inherit; font-weight: bold;">Omega-3 Fish Oil Forte je koncentrovanejší
      </span>.
    </div>
    <h2 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 36px; font-weight: normal; line-height: 38px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">Recepty:
      </span></h2>
    <p> 
    </p>
    <figure style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto; white-space: pre-wrap; width: 700px; word-wrap: break-word;">
      <div style="clear: both; float: left; font-family: inherit; font-size: 14px; line-height: 20px; margin: 0px 40px 30px 0px; text-align: center; width: 400px;">
        <img style="border: 0px; cursor: pointer; max-height: 400px; max-width: 400px;" src="https://scontent-vie1-1.xx.fbcdn.net/v/t31.0-8/p720x720/12764581_233530986988461_2940748206074860937_o.jpg?oh=a729a79a72e0c61f4f72890f2bc25851&amp;oe=59BAB0A8" alt="" /><br />
        <div style="color: #90949c; font-family: inherit; line-height: 18px; margin: 0px auto; padding-top: 16px; width: auto;">“LOS SARDINKOS” - tradičné a rýchle OMEGA-3
        </div>
      </div>
    </figure>
    <p> 
    </p>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Je nám dobre známe, že ryby sú súčasťou kvalitnej a vyváženej stravy, pričom populárny býva práve tuniak či losos. Ideálnou voľbou je konzumácia čerstvých rýb, avšak dnes si už vieme vybrať kvalitu aj v rybách z konzervy či dokonca v skle. Nezabúdajme na malé šikovné sardinky, ktoré sú rovnako dobrým zdrojom omega-3 mastných kyselín, vitamínu D, vápnika a bielkovín. A nebojte sa, ak si vyberiete sardinky v olivovom oleji a skombinujete so zeleninou, tak vám telo v pohode odpustí aj malý nedostatok, toho, že sú rybky v konzerve. Veď ako by v minulosti prežili vojaci ?
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">Ako by mal vyzerať poctivý, rýchly a výživný obed 3v1? Tento šalát jednoznačne spĺňa všetky kritériá. Inšpirujte sa ako šikovne využiť sardinky v konzerve a za 5 minút si vyčarujte najchutnejší variabilný rybací obed:
    </div>
    <h3 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 26px; font-weight: normal; line-height: 30px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">“LOS SARDINKOS” - tradičné a rýchle OMEGA-3
      </span></h3>
    <p> 
    </p>
    <figure style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto; white-space: pre-wrap; width: 700px; word-wrap: break-word;">
      <div style="clear: both; float: right; font-family: inherit; font-size: 14px; line-height: 20px; margin: 0px 0px 30px 40px; text-align: center; width: 400px;">
        <img style="border: 0px; cursor: pointer; max-height: 400px; max-width: 400px;" src="https://scontent-vie1-1.xx.fbcdn.net/v/t31.0-8/s960x960/12764420_233534236988136_3196547722065109512_o.jpg?oh=a5fcb99bf6ebd6bb3a1d3041019e79b0&amp;oe=59878F62" alt="" /><br />
        <div style="color: #90949c; font-family: inherit; line-height: 18px; margin: 0px auto; padding-top: 16px; width: auto;">Množstvo: 1 porcia Čas prípravy: 5 min.
        </div>
      </div>
    </figure>
    <p> 
    </p>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">
      <span style="font-family: inherit; font-style: italic; font-weight: bold;">Ingrediencie:
      </span> 1 konzerva sardiniek v olivovom oleji sušené paradajky 5-6 ks červená cibuľa 1/4 ks čierne korenie citrónová šťava, pár kvapiek
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">
      <span style="font-family: inherit; font-style: italic; font-weight: bold;">Na šalát
      </span> avokádo, červená a žltá paprika, cherry paradajky, stopkový zeler, rukola, himalájska soľ
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">
      <span style="font-family: inherit; font-style: italic; font-weight: bold;">Inštrukcie:
      </span> Sardinky spolu s olejom vymiešame vidličkou (kosti nevyberáme, nakoľko sú bohaté na vápnik a sú dostatočne malé). Cibuľu a paradajky nakrájame nadrobno, primiešame k sardinkám, dochutíme korením a citrónovou šťavou. Podávame so zeleninou, ktorú naaranžujeme k zmesi, alebo pripravíme ako samostatný šalát. 
      <span style="font-family: inherit; font-style: italic; font-weight: bold;">Tip:
      </span> Použite vo svojom zeleninovom šaláte stopkový zeler! Je jemnejší ako klasický koreňový a dodá vášmu šalátu extra dávku sviežosti a chrumkavosti. Zeleninu voľte ľubovoľnú, nezabudnite však na avokádo bohaté na draslík a nenasýtené mastné kyseliny.
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;"> 
    </div>
    <h3 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 26px; font-weight: normal; line-height: 30px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">Ľanový omega 3 shake
      </span></h3>
    <p> 
    </p>
    <figure style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto; white-space: pre-wrap; width: 700px; word-wrap: break-word;">
      <div style="clear: both; float: right; font-family: inherit; font-size: 14px; line-height: 20px; margin: 0px 0px 30px 40px; text-align: center; width: 400px;">
        <img style="border: 0px; cursor: pointer; max-height: 400px; max-width: 400px;" src="https://scontent-vie1-1.xx.fbcdn.net/v/t1.0-9/10371435_233528493655377_5528282982461332563_n.jpg?oh=c7b0359e91fb297e60600b721914a517&amp;oe=59BD4774" alt="" /><br />
        <div style="color: #90949c; font-family: inherit; line-height: 18px; margin: 0px auto; padding-top: 16px; width: auto;">Ľanový omega 3 shake
        </div>
      </div>
    </figure>
    <p> 
    </p>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">
      <span style="font-family: inherit; font-style: italic; font-weight: bold;">Ingrediencie:
      </span> 2 lyžice citrónovej šťavy 50g čučoriedok alebo jahôd 0,75 l ovocnej šťavy alebo muštu 5 lyžíc zlatého ľanového semienka hrsť lístkov mäta
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">
      <span style="font-family: inherit; font-style: italic; font-weight: bold;">Inštrukcie:
      </span> Ľanové semienko zmixujte na elektrickom mlynčeku na kávu - ide to na ňom najlepšie a najrýchlejšie. Dajte ich do džbánu s ovocnou šťavou, vodou, citrónovou šťavou a mätovými lístkami a nechajte v chladničke najmenej 2 hodiny, ale pokojne aj na dlhšie - ide o to, aby ľanové semienko začalo uvoľňovať prospešné slizové látky, ktoré sú jednak fantastické pre črevá, ale spôsobí aj našľahanú štruktúru nápoja. Potom všetko spoločne zmixujte. Pri mixovaní pridajte aj ovocie, môžete ho pridať samozrejme oveľa viac - podľa sezóny a chuti.
    </div>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;"> 
    </div>
    <h3 style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 26px; font-weight: normal; line-height: 30px; margin: 52px auto 28px; padding: 0px; white-space: pre-wrap; width: 700px; word-wrap: break-word;">
      <span style="font-family: inherit; font-weight: bold;">Omega 3 polievka
      </span></h3>
    <div style="background-color: white; box-sizing: border-box; color: #1d2129; direction: ltr; font-family: Georgia, serif; font-size: 17px; margin: 0px auto 28px; white-space: pre-wrap; width: 700px; word-wrap: break-word;">
      <span style="font-family: inherit; font-style: italic; font-weight: bold;">Ingrediencie: 
      </span>
      <span style="font-family: inherit; font-style: italic;">(6 porcií) 
      </span>1 kus cibule nakrájanej 3 strúčiky cesnaku nastrúhaného 1 kus mrkvy nakrájanej 1 kus zeler nakrájaného 1 kus karfiolu nakrájaného 1 kus kalerábu na kocočky 3 polievkové lyžice kokosového oleja 3 kusy bobkového listu 1 plátok mrazenej ryby 1 kus paradajkového pretlaku 1 kus treščej pečene 1 liter vody trocha soli podľa chuti (i morskej) trocha vegety a mletej papriky trocha čierneho mletého korenia 
      <span style="font-family: inherit; font-style: italic; font-weight: bold;">Inštrukcie:
      </span> Na kokosovom oleji podusíme cibuľu s cesnakom, pridáme soľ, korenie a červenú mletú papriku, prípadne rozdrvené čili papričky a nakrájanú zeleninu. Podlejeme a krátko dusíme, kým všetko zmäkne. Potom nalejeme vodu a pridáme pokrájanú rybu napr. pangasius a paradajkový pretlak. Keď všetko zovrie vložíme do nej ešte treščiu pečeň, ktorú rozdelíme na menšie, ale nie veľmi drobné kúsky. Ochutnáme a dosolíme vegetou. Ak máme čerstvé vňate môžeme nakrájať na výzdobu aj pre zdravie petržlenovú, zelerovú, ba aj koriandrovú.
    </div>
    </div>
    <script>
    var AitaSettings = {
        content_element_query: 'div.entry-content',
        affiliate_id: '5551fa25d8bf9'
    };
    </script>
    <script src="https://aita.dognet.sk/js/latest" defer></script>
  </body>
</html>
